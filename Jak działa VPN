Połączenie VPN działa w dwóch etapach. Pierwszy etap to połączenie między naszym urządzeniem, z którego korzystamy, a serwerem VPN. Podczas tego etapu dochodzi do
zaszyfrowania i tunelowania naszego połączenia. Poprzez takie działanie dostawcy Internetu czy jakieś organizacje rządowe nie są w stanie zobaczyć naszego IP. Drugi
etap odbywa się między serwerem VPN a Internetem. Oznacza to, że serwer VPN jest takim pośrednikiem między urządzeniem, z którego korzystamy, a Internetem. Dzięki
działaniu serwera VPN dochodzi do nawiązania połączenia z Internetem. W takiej sytuacji widoczne jest IP serwera VPN, a nie nasze. Dzięki temu możemy korzystać z
Internetu anonimowo. Kiedy nawiązujemy połączenie z Internetem, używając VPN, wtedy tworzy się tunel między urządzeniem a serwerem VPN. Przez ten tunel wysyłane
są dane. Ten tunel ma za zadanie chronić nasze dane przed wykorzystaniem ich przez osoby trzecie lub kradzieżą. Tunelem nasze dane docierają do serwera VPN, tam
są odszyfrowywane i wysyłane dalej, do sieci globalnej. To połączenie nie jest już szyfrowane, gdyż nie ma takiej potrzeby.
